<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p>21 Kasım Perşembe</p>

  <p><br /></p>

  <p>Onları en çok şaşırtan benim bir köpekle geldiğimi görmek oldu. Griye boyanmış tezgâh gibi şeyin arkasında duran üniformalı polisleri değil sadece, sıraların üstünde, sırtlarını duvara vermiş bekleyen insanları da, on kadar erkekle kadın.</p>

  <p>Bütün gözler bakmaya aşağıdan, Bib'in tombul sosise benzer küçük kütlesinden, ayaklarımdan, bacaklarımdan başlıyor; karnıma kadar yükseliyor, sonra ısrarla yüzümde duruyor, daha sonra tekrar köpeğe iniyordu.</p>

  <p>Onlan şaşırtan, hayrete düşüren neydi?</p>

  <p>Memurlardan birine pembe celp kâğıdımı uzattım. Kâğıt elden ele geçiyor, her seferinde kaş çatmalara ve bakışların bana çevrilmesine yol açıyordu, biri kâğıdı başka bir odaya götürene kadar bu böyle sürüp gitti.</p>

  <p>— Oturun.</p>

  <p>İnşallah Bib ölü numarası yapmayı veya takla atmayı aklına koymaz! Bekleyenlerle benim aramda hiçbir ilişki yoktu. Evet, susuyorlardı, ama yan yana oturmuş, birtakım benzerlikler gösteren bir grup oluşturmaktaydılar. Benimle bir benzerlikleri yoktu. Ben bir yabancıydım.</p>

  <p>— Sen başkaları gibi değilsin...</p>

  <p>Halbuki başkaları gibiydim, o zamanlar bana bunun tersinin söylenmesi fevkalade hoşuma giderdi. Şimdi öyle değilim ve hepsi bunu hissediyordu, parmaklığın aynı tarafında, aynı rahatsızlığın, bu tür yerlerde hissedilen aynı belirsiz korkunun pençesinde beklediğimiz halde.</p>

  <p>Sınama sadece beş dakika sürdü. İlk gelenler yanımdakiler olsa da, deri kaplı bir kapıyı açan sivil bir memur benim adımı söyledi.</p>

  <p>Ayağa kalktım, tasması boynunda olan Bib arkamdan geldi, bize hâlâ aynı merakla bakıyorlardı, memur da öyle, son olarak da çalışma masasının arkasında oturan komiser.</p>

  <p>Köpekle ilgili bir uyarı yapıp yapmamakta tereddüt ettiğinden eminim, ama vazgeçti ve bana bir sandalye gösterdi.</p>

  <p>— Felix Allard? Bir zamanlar cinayet yüzünden beş yıl ağır hapise mahkûm edilmiştiniz değil mi?</p>

  <p>Yine başlıyordu, davamın görüldüğü sırada olduğu gibi. Mesleği canilerle uğraşmak olan insanlarlaydı işim. Tam kelimesi bu ve ben de bunu kullanmak zorundaydım.</p>

  <p>Benimle rahat bir şekilde konuşmaya çaba gösteriyorlardı, kendilerinden biriymişim gibi, özellikle sorgu hâkimi bana karşı belli bir yakınlık duymaktan kendini pek alıkoyamıyordu. Merakla karışık bir yakınlık, tiksintiyle karışık değil. O zamanlar tiksinti hissetmedim. Daha ziyade uzaklık, rahatsızlık.</p>

  <p>Öldürmüş olan artık bir hemcinsleri değildir. Tam olarak bir insan olmaktan çıkar sanki.</p>

  <p>— Nasıl yapabildi? Ne hissediyor? Ne düşünüyor?</p>

  <p>Belki aşırı alınganlık gösteriyorum ve kendimi kandırıyor olabilirim. Beni tanımayan, hikâyemi bilmeyen sokaktaki insanlar, bir polis karakolundaki sıranın üstünde oturup bekleyen sıradan insanlar neden bana sanki varlığım onları rahatsız ediyormuş gibi bakıyorlar?</p>

  <p>Benim yaşımdaki başka erkekler gözle görülür şekilde hastalar ve küçük bir köpek gezdiren yalnızca ben değilim. Yüzümde işaret veya damga taşımıyorum.</p>

  <p>— Yanılmıyorsam Beaumarchais Bulvarı'ndaki Annelet Kitabevi'nde tezgâhtar olarak çalışıyorsunuz?</p>

  <p>— Sekiz yıldan beri. Melun'den çıktıktan birkaç hafta sonra oraya girdim.</p>

  <p>Bana böyle bakması kafamı karıştırıyor.</p>

  <p>— Yalnız mı yaşıyorsunuz?</p>

  <p>— Köpeğimle beraber.</p>

  <p>— Bir ikametiniz var mı?</p>

  <p>— Kitabevinden iki adım ötede, Arquebusiers Sokağı'nda. Evime yerleşir yerleşmez buraya gelip kaydolmuştum.</p>

  <p>Gözlerini benden ayırmadan telefonla dahili bir hattı arıyor.</p>

  <p>— Felix Allard... Allard, evet, H ypk... adlı birinin Arquebusiers Sokağı'na kayıtlı olup olmadığını bir kontrol eder misiniz?... Teşekkür ederim... Size birkaç soru soracağım Mösyö Allard... Evliydiniz ve iki çocuk babasıydınız değil mi?</p>

  <p>— Hâlâ öyleyim. Boşanmadım.</p>

  <p>— Serbest kaldıktan sonra evliliğinizi sürdürmediniz. Bu karan veren siz miydiniz?</p>

  <p>— Hayır.</p>

  <p>— Karınızı görmediniz mi?</p>

  <p>— Sadece uzaktan.</p>

  <p>— Onu tekrar görmeye çalıştınız mı?</p>

  <p>— Çalıştım denemez. Onu bir gün Vosges Meydanı'nda gördüm ve oğlum ve kızımla beraber oturduğunu öğrendim.</p>

  <p>— Bunu ne zaman öğrendiniz?</p>

  <p>— Arquebusiers Sokağı'na taşındıktan kısa bir süre sonra.</p>

  <p>— Bu mahalleyi Vosges Meydanı'na yakın olmak için seçmiş olmayasınız?</p>

  <p>— Hayır.</p>

  <p>— Çocuklarınızı tekrar görmeyi arzulamıyor muydunuz? -Belki... Uzaktan...</p>

  <p>Her cevap onu şaşırtıyor, yalın hakikatten biraz daha uzaklaştırıyordu.</p>

  <p>— Onlarla konuşmayı denemediniz mi?</p>

  <p>— Asla.</p>

  <p>— Karınızla da mı?</p>

  <p>— Hayır.</p>

  <p>— Kötü karşılanmaktan mı çekiniyordunuz?</p>

  <p>— Hayır.</p>

  <p>Kapı vuruldu ve beni içeri almış olan görevli çalışma masasının üzerine bir fiş bırakıp çıktı. Sicile kaydımın teyidi olmalıydı bu.</p>

  <p>— Anlıyorum... Anlıyorum... O halde bir başka kişiye yaklaşmanız da isteyerek olmadı... Kimi kastettiğimi tahmin ettiniz mi?</p>

  <p>Renk vermedim, ama birden kendimi çok kötü hissettim.</p>

  <p>— O kişinin sizden çok uzak olmayan bir yere taşınmasının tesadüf eseri olduğuna artık inanmak zorundayım... Onun da iki çocuğu var, bir oğlan ve bir kız... Söyler misiniz Mösyö Allard, neden sokakta onları izliyor ve neden oturdukları binanın karşısına geçip gözlüyorsunuz?</p>

  <p>"Madam Cornille, nerede çalıştığınızı öğrendiğinde, pazartesi günü beni görmeye geldi... Sakin ve aklı başında bir insan, biliyorsunuz, değil mi?... Başlangıçta, kızı ona sürekli yoluna çıkan ve onu tanıyora benzeyen bir yabancıdan bahsettiğinde, bunu kız çocuklarının hayalgücüne yormuş...</p>

  <p>"Ama erkek kardeşini de izlediniz, Turgot Lisesi'ne kadar, orada pek çok defa küçük bir kahvede oturup okuldan çıkmasını beklediniz... Bunu inkâr ediyor musunuz?"</p>

  <p>— Hayır.</p>

  <p>— O halde bana bu bir çeşit casusluğun nedenini söyleyin.</p>

  <p>— Casusluk filan değil. Onların yaşamasını seyrediyorum.</p>

  <p>— Neden?</p>

  <p>— Ne yaptıklarını öğrenmek istiyorum...</p>

  <p>— Özellikle onların mı?</p>

  <p>— Evet.</p>

  <p>— Öldürdüğünüz adamın çocuklarının mı?</p>

  <p>Ayıp olmasın diye başımı eğdim. Herkesin benden beklediği bu, öyle olduğunu öğrendim.</p>

  <p>— Ve dul bıraktığınız kadının da ne yaptığını sanırım?</p>

  <p>— Sizden özür dilerim.</p>

  <p>— Ne için?</p>

  <p>— Kalabalıkta beni fark etmeyeceğini ümit ediyordum. On üç yılda çok değiştim.</p>

  <p>— Madam Cornille sizi Bac Sokağı'nda, yanında çalıştığı avukatın yazıhanesinin pencerelerinin altında da görmüş.</p>

  <p>— Ben hiç...</p>

  <p>Söyleyeceğim kelimeleri bulamıyordum. Tükenmiştim. Davranışlarımdan dolayı şikâyete gelen Anne-Marie olsaydı, bundan etkilenmezdim.</p>

  <p>— Sizi dinliyorum Mösyö Allard.</p>

  <p>— Söyleyecek bir şeyim yok... Sizden bir kez daha özür dilerim... Bundan böyle onlarla karşılaşmamaya dikkat edeceğim...</p>

  <p>Çok derinden gelen sesimi neredeyse tanıyamıyordum.</p>

  <p>— Size bunu şiddetle tavsiye ederim. Sanırım bir kadın ve çocuklar için bir adamın varlığına maruz kalmanın ne kadar nahoş olduğunu takdir edersiniz, o adam ki...</p>

  <p>— Rica ederim...</p>

  <p>Gözkapaklarım şişiyordu. Ağlamak istemiyordum. Bana kalan azıcık şeyi de benden aldığını bilmiyordu. Pişmanlıktan dolayı allak bullak olduğumu düşünüyor olmalıydı.</p>

  <p>— Sizin durumunuzda yeni bir iş bulmanın ve mahalle değiştirmenin güç olduğunu tasavvur ediyorum... Bu yüzden de, yeterince acı çektirdiğiniz bir aileyi rahatsız etmekten vazgeçmeniz için daha çok ısrar ediyorum... Anlaştık mı?</p>

  <p>— Söz veriyorum...</p>

  <p>— Sözünüzü tutacağınızı umarım, zira aksi takdirde size karşı sert önlemler almak zorunda kalacağım...</p>

  <p>Olmak istediği kadar kendinden emin değildi ayağa kalkarken. Ben de ayağa kalkıp:</p>

  <p>— Size teşekkür ederim... dedim dilim dolaşarak.</p>

  <p>Eğer Bib tasmasının kayışını arkasında sürükleyerek beni izlememiş olsaydı, hayatımda ilk defa onu unutacaktım.</p>

  <p>İnsanların beklediği bürodan geçtim, gözleriyle beni kapıya kadar izlediler. Komiser, şimdi birden dikkatimi çekti, bana güle güle dememişti. O da, tek kelime etmeden, uzaklaşmamı seyretmişti.</p>

  <p>Madam Annelet'ye dükkâna döneceğime söz vermiştim, Renee benim yerime bakıyordu ve her müşteri geldiğinde asmakata çıkıp kitapların fiyatlarını sormak zorundaydı.</p>

  <p>Bir bardak içki içmek için durdum ve bakışım Bib'e takıldığında, sanki onu ilk defa görüyor gibiydim.</p>

  <p>Dükkânın arka tarafında pardösümü çıkardım. Köpek her zamanki yerine, tezgâhın altına sığındı. Ağır ağır yukarı çıktım, beni hemen sorgulamadı. Kendimi bildik bir zeminde hissetmiyordum artık. Son bağlarımı da koparmışlardı.</p>

  <p>— Karınız mıydı?</p>

  <p>Başımla hayır dedim.</p>

  <p>— Öteki mi?</p>

  <p>Şaşkınlıkla ona doğru döndüm, ona Monique'in mahallede olduğundan bahsetmemiştim hiç, Daniel'in de, Martine'in de.</p>

  <p>— Nereden biliyorsunuz?</p>

  <p>— Ben de herkes gibi telefon rehberini kullanmasını bilirim. Değişmeye başladığınız zaman...</p>

  <p>Bende ne değişmişti?</p>

  <p>— Kendi kendime birtakım sorular sordum. Sonra Renee sizi bir binanın karşısında dikilip dururken görmüş. Şikâyeti neymiş?</p>

  <p>— Bilmiyorum.</p>

  <p>— Onunla konuşmayı, ya da çocuklarla konuşmayı hiç denemediniz mi?</p>

  <p>— Hayır, asla. Aksine, bir gün Daniel'in bana yaklaşacağından o kadar emindim ki! Beni tanıdığına, benim onu merak ettiğim kadar onun da beni merak ettiğine yemin ederdim.</p>

  <p>— Size hâlâ kızgın mı?</p>

  <p>— Bu konuda bir şey söylemediler.</p>

  <p>— Neden polise başvurmuş?</p>

  <p>— Onları izlemekten vazgeçeyim diye.</p>

  <p>Sonunda ağzımdan alacak da olsalar, bir hakikati hemen itiraf etmeyecek kadar çok sorguya çekildim.</p>

  <p>Artık çırpınmıyorum. Belki de tembellikten pes ediyorum. Çekip gitmek istiyordum. Bu konuşma beni korkutuyordu, zira Madam Annelet'nin nereye varmak istediğini tahmin ediyordum.</p>

  <p>Sözünü hiç sakınmadı.</p>

  <p>— Ona âşık mısınız Felix?</p>

  <p>Neden her şey; bilerek berbat ediyorlar? Komisere kızmıyordum, o sadece işini yapmıştı. Ama o, iskelet gibi omuzları, falcı kadınlar gibi ağır makyajlı yüzü ve parlayan siyah gözleriyle... Bir an korkmadı mı? Dişlerimi sıkmış yüzüne bakıyordum ve içimden iri ellerimi boynuna götürmek geliyordu adeta.</p>

  <p>— Eskiden beri mi? diye ısrar ediyordu.</p>

  <p>Bana hiçbir şey bırakmıyorlardı, hayal kurma hakkını bile. Cevap vermedim. Aşağıya indim. Nasıl ki az önce Bib'i neredeyse karakolda unutuyordum, şimdi de az kalsın pardösümü almadan gidecektim. Ama tezgâhın arkasında, saatin altı yirmi beşi göstermesini bekledim ve zarfı ona teslim etmek için helezoni merdivenden usulca çıktım.</p>

  <p>— Dinleyin Felix...</p>

  <p>— Dinliyorum.</p>

  <p>— Bana bakın. Beni duyuyor musunuz?</p>

  <p>— Evet.</p>

  <p>— Yarın sabah burada olacağınıza dair bana söz verin.</p>

  <p>Ne için korkuyordu. İçi rahat etsindi. Bu aklıma gelmemişti.</p>

  <p>— Neden?</p>

  <p>— Çünkü size ihtiyacım var.</p>

  <p>Yıllar sonra kelimeler nasıl farklı tınlıyordu! Anne-Marie'ye demiştim ki:</p>

  <p>— Beni asla terk etmeyeceksin değil mi?</p>

  <p>— Neden bu aptalca soruyu soruyorsun?</p>

  <p>— Çünkü sana ihtiyacım var!</p>

  <p>— Benim de Felix, sana ihtiyacım var!</p>

  <p>Her ikimiz için de doğru değildi bu, ama bilmiyorduk.</p>

  <p>Bu akşam yemek yemedim. Eti tavaya koymam ve sabah aldığım pişmiş sebzeleri ısıtmam yeterliydi. Bunu yapacak gücüm yoktu, herkesin beni gözlediği inancıyla bir lokantaya gidip oturmayı da istemiyordum. Hem aç değilim. Bib'in ezmesini hazırladım, davranışımı giderek daha az anlıyor.</p>

  <p>Hemen itiraf etmek en iyisi, zira günün birinde biri bu sayfalan okursa muhtemelen anlaşılacaktır, eve dönerken bir şişe içki aldım, "Marc de Bourgogne" dediklerinden. Akşamları açık olan küçük mahalle bakkallarında viski bulunmuyor.</p>

  <p>Bir bardak içtim. Bir bardak daha doldurdum, önümde duruyor. Yalnızca bir defa, öğrenciyken, arkadaşlarla beraber Marc'la sarhoş olmuştum ve hiçbir zaman kendimi ertesi sabahki kadar hasta hissetmemiştim. Anne-Marie'yle Claridge'in çatısında karşılaştığımın ertesi günü hariç belki.</p>

  <p>Beni içmekten ne alıkoyacak? Sağlığım konusundaki endişelerim değil. Hem Anne-Marie'yle aşkımız içki yıldızının altında doğmamış mıydı? Her ikimiz de devam etmedik mi? Onu parçalamama, aşağılamama yol açan meşhur kıskançlık krizlerim sarhoş olduğum zaman patlak vermiyor muydu?</p>

  <p>İki defterimi yakmak ve her şeye baştan başlamak geliyor içimden, ama bu sefer hakikatin dibine kadar giderek, kemiğe varıncaya kadar kazıyarak. Yalnızca kendimle ilgili hakikatin değil, başkalarıyla ilgili hakikatin de.</p>

  <p>Kimse anlamaz. Bunun için ben olmak, benim derimin içinde olmak gerekir, bunu da kim ister? Ben bile kendimi, artık bana göre olmayan bu pörsük ve solgun derinin içinde iyi hissetmiyorum. Madam Annelet bana neler çektirdiğinin farkında mıdır acaba?</p>

  <p>İkinci bardağı da bitirdim ve on üç yıldır sudan başka pek bir şey içmediğim için, etkilerini şimdiden duyuyorum. Biraz başım dönüyor ve yazdığım kelimeleri kirli gözlüklerin ardından görür gibi görüyorum. Henüz 1946, 47, 48, vs. yıllarındaki, 1951 yılına kadarki Felix Allard'dan bahsetmedim. Ancak şöyle bir tanıdığım ve hatırlamaktan utanç duyduğum bir adam. Onun hatası mı? Onun hatası değilse, kimin hatası?</p>

  <p>Bu salağın ilk tasası ne oldu bilir misiniz? Kendine takım elbiseler ısmarlamak için Cornille'den terzisinin adresini istemek! Çünkü girdiği çevrede farklı bir tarzda giyinilir. Hep farklılık! İster Fouquet's'de olsun, İster Maxim's'de, moda gece kulüpleri veya restoranlarda, giysilerin kesimi her kapıyı açan bir paroladır.</p>

  <p>Sonra arabanın markası. Sonra içeri girme, masaya yönelme, tanıdıklara elini hafitçe sallayarak gülümseme, mönüye eğilme ve şef garsona hitap etme tarzı...</p>

  <p>Ne çalışkan bir öğrenci, ne de üniversiteli rolünü oynadım. Her ikisiydim. Daha önce söyledim, ama bunun önemi yok. Puteaux'lu güçlü kuvvetli, biraz kaba müteahhit rolünü de, kıskançlığın yiyip bitirdiği sevgili ve koca rolünü de oynamadım.</p>

  <p>Gerisi zaten bende vardı sanırım. Kendimi ciddiye alıyordum. İşler hallediyordum. Puteaux'nun tam karşısındaki Neuilly'de, modern binalardan birinde, komşularım olan film yapımcılarınkilere, yıldızlarınkilere ve sanayicilerinkilere benzer bir dairede oturuyordum.</p>

  <p>Onlarla tiyatroda, tiyatrodan sonra yemeğe gidilen yerlerde, sonra Noel'de ve Yeni Yıl'da, Megeve'de, Paskalya'da, Cannes'da ya da Antibes'de, daha sonra Deauville'de ve nihayet, av sezonu açılışında Sologne'da görüşüyordum.</p>

  <p>Ava da gittim ya! Anne-Marie ve ben Gastine-Renette'e gidip tüfekler satın aldık ve bodrum katında bize kullanmayı öğrettiler. Briç ve poker oynamayı da öğrendim. Hatta bir mevsim, Boulogne Ormanı'nda binicilik dersleri bile aldım.</p>

  <p>İşyerim Marbeuf Sokağı'ndaydı, koltuklar Cornille'inkilerle aynıydı. Philippe doğduğunda, dadısı İngiliz dadılarının üniformasından giyiyordu.</p>

  <p>Bu hayat beş yıl sürdü. Zaman çabuk geçiyordu. Şimdi bir süre Bib'le oynamam lazım. Onu hayal kırıklığına uğratmaya hakkım yok ve belki de ona ihtiyacım olacak daha.</p>

  <p>— Mimieux'ye sorun...</p>

  <p>— Mimieux halleder...</p>

  <p>— Mimieux ilgilenir...</p>

  <p>Bir kurbağayı andırıyordu. Eli nemliydi ve sizinkinin içinde eriyordu. Voltaire Bulvarı'nın yukarı kısımlarında bir yerde oturuyordu ama sanırım hiç kimse onun evine davet edilmemişti..</p>

  <p>Böyle olmakla birlikte bir Madam Mimieux vardı, onu da hiç görmemiştik ve onun da Mimieux kadar çirkin olduğunu tahmin ediyordum. Çocukları yoktu.</p>

  <p>Mimieux'nun arabası yoktu ve bir yerden bir yere giderken sadece metroya binerdi, bu da randevularına tam zamanında gelmesini sağlardı. Yelek cebinden saatini çıkarırdı, saatin kapağı bir yayla açılırdı, sonra kuru bir tık sesiyle kapağı kapatırdı. Üstünde hep aynı takım elbiseyi gördüm ve yeni ayakkabılar giydiyse bile hiç belli olmuyordu.</p>

  <p>— İlk işiniz, anonim şirket kurmak...</p>

  <p>— Ama...</p>

  <p>— İtiraz etmeden önce size açıklamamı bekleyin...</p>

  <p>İş hayatına, on altı yaşında, Halles yakınında Coquilliere Sokağı'ndaki davalı işler kaleminin karanlık bürolarında atılmış. Hayatında tek bir kitap okumuş, Medeni Kanun, onu ezbere bilirdi ve şirketleri ilgilendiren kanunlar ve bu kanunlardan nasıl yararlanılacağı konusunda en bilgili adam olarak tanınırdı.</p>

  <p>Beni ikna etti ve annemle konuşmaya gittim.</p>

  <p>— Dinle anne...</p>

  <p>— Ne zaman taşınıyorsun?</p>

  <p>— Seninle konuşmak istediğim konu bu değil. İşimizi büyütmek isteyişimi anlamalısın. Büyükbabam işten çekildiğinde babamın da yaptığı bu değil miydi? Öyle bir döneme giriyoruz ki...</p>

  <p>— Nereye yerleşmeyi düşünüyorsun?</p>

  <p>— İşyerinin Paris'te olması şart. Eski depoları elde tutacağım, daha başkalarını devreye sokacak olsam bile. Sana gelince, bir ustabaşıyla birkaç işçi bırakmamı istersen...</p>

  <p>— Bunu düşünmen büyük incelik, ama yoruldum artık, dinlenmek bana iyi gelecek.</p>

  <p>— Anlaşmalarımıza gelince...</p>

  <p>— Evi bana bıraktığın ve ömrümün geri kalanında geçinmeme yetecek kadar bir şeyler verdiğin müddetçe...</p>

  <p>— İyi kaynaklardan bilgi aldım. İhtiyacım olan maddi imkânları, özellikle de banka kredilerini elde etmek için anonim bir şirket kurmak şart. Tabii ki sen de payına düşen hisseyi alacaksın...</p>

  <p>— Hayır Felix. Teşekkür ederim ama bu işe karışmamayı tercih ederim.</p>

  <p>Bu ilk alarm ziliydi. Duymadım. İkincisini muhasebecim Mösyö Beâuchef çaldı.</p>

  <p>— Yanlış anlamayın Mösyö Felix. Yeni işinizde ben kendimi rahat hissedemeyeceğim.</p>

  <p>— Ne yapmayı düşünüyorsunuz?</p>

  <p>— Eski müşterilerime döneceğim, haftada bir defa bana ihtiyaç duyan küçük tüccarlar, zanaatkarlar.</p>

  <p>Monique'in gebelik dönemi sona ermek üzereydi ve Anne-Marie henüz hamile değildi. Dördümüz beraber gezmeye devam ediyorduk. Cornille karımla dans ediyordu. Monique'le ben dansa kalkmıyorduk, hiçbir zaman dansa düşkün olmadığımdan bundan yoksun kalmış olmuyordum.</p>

  <p>— Anne-Marie'nin inanılmaz bir canlılığı var.</p>

  <p>— Fernand gibi! demekten kaçınıyordum.</p>

  <p>İkisini de canlandıran aynı ateşti. İnsanlarla temas, kim olursa olsun, onların üzerinde bir kıvılcım etkisi yapıyordu. Bir lokantaya girmek, bir tanıdığa rastlamak, onları harekete geçirmeye yetiyordu. Anında ışıl ışıl parlıyor, yorulmak nedir bilmiyorlardı.</p>

  <p>— Mimieux sana hisseler konusunda bir şey dedi mi?</p>

  <p>— Dün bahsetti.</p>

  <p>— Ne düşünüyorsun?</p>

  <p>— Bu işlerden hiç anlamam bilirsin.</p>

  <p>Mimieux bir işin işleyiş biçimini ortaya serdiğinde, her şey açık ve yasal görünüyordu. Öne sürecek hiçbir gerekçe bulamıyordum. Sonradan, uykuya dalacağım sırada, içime kuşkular düşüyor, kuruntu ediyordum.</p>

  <p>— Onun kırktan fazla şirket kurduğunu ve hiçbir zaman en ufak bir sıkıntıyla karşılaşmadığını unutma.</p>

  <p>Müteahhit olarak ismim Tour Gayrimenkul Şirketi'nde yer almıyordu. Şirkete bu adı vermiştik. Emekli bir general yönetim kurulu başkanlığım yapıyordu. Ancak hisselerin üçte biri benimdi.</p>

  <p>Buna karşılık, kendi işletmemin pek çok hissesi bankada bloke edilmişti. Mirastan payına düşeni bütünüyle almamış kız kardeşimle görüşmek üzere Rouen'a gitmek zorunda kalmıştım.</p>

  <p>Bu düzenlemelerde bana anormal gelen hiçbir şey yoktu, tıpkı Bagatelle'in karşısında, Richard-Wallace Bulvarı'nda oturmam gibi.</p>

  <p>Mimieux, gene Mimieux, Amerikan ordusunun askeri havaalanları yapılması için Fransa'ya getirmiş olduğu iki buldozer, bir vinç ve bir kazma makinesi bulmuştu bana.</p>

  <p>— Şu sefer Felix, tamam! Bir şişe şampanya patlatabilirsin...</p>

  <p>— Ne oldu?</p>

  <p>— Tahmin etmiyor musun? Anne-Marie'ye daha dikkatle baktım.</p>

  <p>— Sahi mi? Hamile misin?</p>

  <p>Onu seviyordum. Başka türlü olması mümkün değildi. Sevinçten deliye döndük, Cornille'lere telefon ettik ve gecenin geri kalanını onlarla geçirdik.</p>

  <p>Her gün Tour'a büyük Amerikan arabamla gidiyordum, inşaat ilerliyordu. Maketler Champs-Elysees'deki bir vitrinde sergileniyordu; vitrin kiralama fikri Cornille'indi ve dört ay sonra tüm daireler satılmıştı, bense daha ikinci katın döşeme taşlarının betonunu dökmekte ve havuzu kazmaktaydım.</p>

  <p>Anne-Marie'ye küçük bir otomobil hediye ettim. Philippe doğdu. O zaman kanma bir elmas, oğluma da İngiliz malı en güzel çocuk arabasını satın aldım. Çok geçmeden pencereden onları, dadıyı ve oğlumu, Boulogne Ormanı'nın demir parmaklıklı kapısının diğer yanında görmeye başladık. Pencereden eğildiğimde kendi kocaman arabamı da görebiliyordum, arkasında Anne-Marie'nin küçük ama şirin otomobili duruyordu.</p>

  <p>— Mutlu musun?</p>

  <p>— Ya sen?</p>

  <p>Tabii ki, evet diye cevap veriyordum. Mutlu olmamaya vaktim yoktu. Gün boyunca randevular ve şantiye ziyaretleri, arada hiç boşluk olmadan birbirini izliyordu. Büromda altı kişi çalışıyordu. Çoğu zaman öğle yemeklerini mimarlarla, malzemeleri satın aldığımız tüccarlarla ya da Cornille'le şehirde yiyordum.</p>

  <p>— Alo? Anne-Marie? Özür dilerim canım, ama eve yemeğe gelmem imkânsız...</p>

  <p>— Zavallı tatlım! Çok çalışıyorsun. Akşam için anlaştık değil mi?</p>

  <p>Tabii. Her akşam bir şey vardı; bir yemek daveti, yeni bir gece kulübünün açılışı, bir yerlerde bir gala. Onu seviyordum, kıskandığıma göre! Hamileliği sırasında bazen sorardı:</p>

  <p>— Nasıl dayanıyorsun zavallı Felix'cigim?</p>

  <p>Çünkü doktor üçüncü aydan sonra cinsel ilişkide bulunmamamızı öğütlemişti.</p>

  <p>— Aklıma getirmiyorum.</p>

  <p>— Emin misin? Arada sırada canın bir başka kadına gitmeyi çekmiyor mu?</p>

  <p>Gidiyordum. Başkalarının yanı sıra, mimarlardan birinin sekreteriyle de yattım, çünkü iri göğüsleri vardı; orgazm sırasında deli gibi gülmeye başlaması beni şaşkına çevirmişti. Madeleine taraflarında, güzel kızlar bulacağınızdan emin olduğunuz tenha ve sakin barlar biliyordum.</p>

  <p>— Sona erene kadar bundan vazgeçebilecek misin?</p>

  <p>— Kesinlikle.</p>

  <p>Neden yalan söylemek ihtiyacını duyuyordum?</p>

  <p>— O bana ait!</p>

  <p>Dönüp dönüp buraya geliyorum. Ben de, teorik olarak, ona aittim, ve Philippe bize aitti. Sonra, daha ilerde, Nicole de; o da Cornille'lerin ikinci çocuğundan birkaç ay sonra doğdu. İki aile arasındaki bir yarışa benziyordu bu. Şakasını yapıyorduk.</p>

  <p>— Gelecek sefer, biz örnek olacağız!</p>

  <p>İlk vizon Noel içindi, Monique'in bir yıldır vizon kürkü vardı. Eskiden olsa adım atmaya kalkışmayacağım Faubourg Saint-Honore'deki, Vendöme Meydanı'ndaki ve başka yerlerdeki mağazaların müşterisi olmuştum. Düzinelerle gömlek ve pijama ısmarlıyordum. Çekler imzalıyordum. Zor durumda kaldığımda, Cornille:</p>

  <p>— Mimieux'yle görüş, diyordu.</p>

  <p>İş halloluyordu. Her şey halloluyordu. Versailles yakınındaki bir parkta inşa edilen ikinci grup.binalar için büyük gazetelere tam sayfa ilan verdik. Gider listesini kat kat aşmış olduğumuz Tour'u bitirmek için taze para gerekiyordu.</p>

  <p>Bu Mimieux'nun işiydi. Akşamları, hafta sonlan ve tatillerde başka bir dünyada yaşıyorduk. On binler mi demeli? Belki daha az, belki daha çok. Başanlı olmuş olan sanayiciler, doktorlar, avukatlar, iş adamlan.</p>

  <p>Başarılı olmuştuk. Cornille, Ingrannes'da, Orleans Ormanı'nda bir av alanı kiralamış ve üzerine modem bir villa yaptırmıştı, çok büyük bir köpek kulübesi ile ahırlar da vardı. Cumartesileri ikindiden gidiyorduk, daha sonraları ise cuma akşamından.</p>

  <p>Bütün bunlar bana bulanık, gerçekdışı görünüyor, belki de dördüncü bardak Marc'ı içtiğimden. Konunun etrafında dönüp duruyorum. Bu defterlere başladığımdan beri, asıl konuya girmeye cesaret edemediğimden, gerçekte zaman kazanmaya çalışıyorum.</p>

  <p>Otuz yaşına kadar, aşk kelimesinin benim için hiçbir anlamı yoktu. Sonra, Anne-Marie'yle karşılaştığımda beni saran ateş ve kıskançlığım yüzünden kendime çektirdiğim işkenceler anlamına geldi. Ona da çektiriyordum, bugün ne hakla diye soruyorum kendime!</p>

  <p>Geçmişi beni ilgilendirir miydi? Ona hesap sormaya hakkım var mıydı? Hava bombardımanı sırasında, bir anda yapayalnız kaldığında, Londra'da mıydım? Ya ben ne yapıyordum? Ne yapmayı sürdürüyordum, hem sadece annelik yüzünden durumu müsait olmadığı zaman değil?</p>

  <p>Krizlerim sırasında ona hiçbir şeye değmeyen bir varlıkmış gibi davranıp, kendine olan saygısını elinden almak için az mı uğraştım?</p>

  <p>— Senden özür dilerim Felix. Benim yüzümden acı çektiğini bilmek bana öyle acı veriyor ki...</p>

  <p>Cornille'le dans ettiğinde, veya gece geç saatlerde o bitmez tükenmez sohbetlerinden birine başladıklarında, Monique'le ben bakışırdık. İki suç ortağına benziyor olmalıydık. Çocuklarının oyunlarını şefkatle izleyen anneler gibiydik biraz.</p>

  <p>— İkiside yorulmak bilmiyor!</p>

  <p>Geceler hiçbir zaman yeterince uzun değildi. Uykum gelirdi, çünkü sabah erken kalkıyordum. Monique de öyle. Bir tür masonluk bağıyla birleşmiş olarak, derdimize sabırla katlanıyorduk. Anne-Marie'yi seviyordum, Monique de Fernand'ı seviyordu. Sakin bir sesle, biraz tevekkülle bana şöyle diyordu:</p>

  <p>— Bu onun hatası değil. Etrafında hayat olduğunu hissetmeye ihtiyacı var. Öyle enerjiyle dolu ki!</p>

  <p>Monique bir tarih hocasının kızıydı, şimdi adam artık emekli olmuştu ve Lyon'da Merovenjler üzerine kalın bir kitap yazıyordu. Ben de meslekte ilerlemeyi seçmemiş miydim? Onunla benim aramdaki bağlardan biri olarak görüyordum bunu.</p>

  <p>— Hayatım boyunca benimle neden evlendiğini sorup duracağım kendime, ben öyle burjuvayım ki...</p>

  <p>Neredeyse şunu eklemesini bekliyordum:</p>

  <p>— Ona Anne-Marie gibi bir kadın gerekti!</p>

  <p>Bunu sık sık düşündüm, olası bir gerçeklik olarak değil, düşüncede kalan bir görüş olarak. Teoride kalıyordu. Ve Desmarais adını duyar duymaz kendini kaybeden ben, buna kızmıyordum.</p>

  <p>Neyse ki kimse bundan kuşkulanmadı, bir şey demedi. O korkunç Madam Annelet cadısı hariç, kimse bunu tahmin etmedi.</p>

  <p>Monique bile, bugün artık bundan hemen hemen eminim.-Leb demeden leblebiyi anlayan veya basit bir bakışla anlaşan iyi dostlardık biz.</p>

  <p>— Fernand istese Paris'in en güzel kızlarını elde edebilir diye düşünüyorum da...</p>

  <p>Bundan hiç geri kalmadı, ama onu ele vermek bana düşmezdi. Maceralarını bana anlatırdı ve bir tanık olarak sık sık bana ihtiyaç duyardı.</p>

  <p>— Öğleyin seninle yiyeceğimi bildirmek için Monique'e telefon etmem canını sıkmaz değil mi?</p>

  <p>Telefon ederken bana göz kırpardı.</p>

  <p>— Dün Nouvelle Eve'deki küçük esmeri fark ettin mi? Telefon numarasını sormanın bir yolunu buldum. Birazdan birlikte yemek yiyeceğiz. Sakın Anne-Marie'ye bundan bahsetme. Kadınlar arasında neler olup biteceği hiç belli olmaz.</p>

  <p>Anne-Marie'ye bahsetmezdim. Deauville'de bir villa kiralamıştık.</p>

  <p>Bu durum beş yıl sürdü ve eğer devam etmiş olsaydı bugün ne halde olurdum merak ediyorum. Annem hastalandı. Arada sırada onu görmeye eski eve gidiyordum. Annemin barıştığı Julie halam çoğu zaman yanında kalıyordu. Karım, yılbaşılar hariç, çekindiğinden bana eşlik etmiyordu.</p>

  <p>— Hâlâ mutlu musun Felix?</p>

  <p>— Tabii anne. Asıl sana sormak lazım ne var ne yok diye. Böbreğin nasıl?</p>

  <p>— Bir iyi bir kötü. İhtiyar Chollet'miz öldüğünden beri beni kim tedavi ediyor biliyor musun? Oğlu, devlet hastanesinde doktordu, babasının hastalarına bakmaya başladı.</p>

  <p>Onu gördüm, ağırbaşlı, biraz sakar, uzun boylu bir oğlan.</p>

  <p>— Durumu ciddi mi doktor?</p>

  <p>— Maalesef evet. Annenizi eski hocalarımdan birine muayene ettirdim, ameliyatı tavsiye etmiyor. Boşu boşuna eziyet edilmiş olur. En fazla bir iki ay kazanılır.</p>

  <p>Bir yıl süründü, yanında Frida ile avludaki duvar yüzünden Voltaire Sokağı'ndan dolaşmak zorunda kalan Julie hala vardı. Cenazede Mösyö Beauchef'i görünce şaşırdım, yeni adresi bende yoktu ve ona cenaze gününü bildirmemiştim.</p>

  <p>Hâlâ konunun etrafında dönüp duruyorum. Şişede büyük bir boşluk var. İçkinin beni kışkırtacağını, beni ateşleyeceğini, en azından tereddütlerimi ve utancımı ortadan kaldıracağını sanmıştım.</p>

  <p>Kendimi hiç bu kadar gevşek ve iradesiz hissetmedim. Madam Annelet'nin kafamın içinde koşuşturan cümleleri olmasa, bir kenara koyduğum iki şişe uyku ilacını hemen yutardım ve hiç mesele kalmazdı.</p>

  <p>Beni korkutmayı başardı, kaltak! İş işten geçtikten sonra fikir değiştirebileceğimi düşününce... Hele burada, geceleyin Bib'den ve benden başka kimsenin olmadığı bu evde... Yağmur yağıyor. Damlaların tepemin üstündeki çatı penceresine düştüğünü duyuyorum...</p>

  <p>Komiser bana karşı çok sert davranmadı. Görünüşüm onda acıma hissi uyandırmış olmalı. Müdahale etsin diye onu görmeye giden Monique olmuş. Anne-Marie ise şikâyette bulunmamış. Vosges Meydanı'nda beni hiç görmemiş olmasına inanmak güç.</p>

  <p>Benimle neden ilgilensin ki? Hayatını kendine göre yeniden kurdu. Anne-Marie gibi biri sıkıntı çekmez. Vosges Meydanı'ndaki evde aile reisi o. Faubourg Saint-Honore'deki butiğinde ortak olduğu, kendinden dört-beş yaş genç bir adam var.</p>

  <p>Onları gördüm. Biliyorum. Benim için fark etmiyor. Hâlâ genç, ama yakında o da sının geçecek ve o zaman dram başlayacak, geçmişte Madam Annelet için olduğu gibi. O, kitabevi sahibesinden daha da vahşice savunacak kendini.</p>

  <p>O bana, yalnız bana ait olmasını istediğim kadın. Çocukları benim çocuklarım. Bundan şüphelendiğim, onlara merakla bakmama bir mazeret bulmak için onları başka birine mal ettiğim de oldu.</p>

  <p>Philippe bana benziyor ve bu durum hoşuma girmekten çok beni rahatsız ediyor. Nicole'ün kime benzeyeceğini şimdiden kestirmek güç. Şimdilik kız kardeşim Louise'i andırıyor.</p>

  <p>Daniel'e gelince, tıpkı annesi, onun sükûnetine ve gülümsemesine sahip. Kısmen bu yüzden, onun kitabevinin kapısını iteceğini ve, beni daha yakından gözlemleyebilsin diye, benden herhangi bir kitap isteyeceğini umdum hep. Komiser bana bundan söz etmeden çok önce, onun beni tanıdığından hemen hemen emindim. Halbuki olay meydana geldiğinde daha beş yaşındaydı.</p>

  <p>Onu dizlerimin üstünde hoplattım, Cornille'in benim çocuklarımı kendi dizlerinin üstünde hoplattığı gibi.</p>

  <p>Leş gibi Marc kokuyorum. Tüm gözeneklerimden terle beraber fışkırıyormuş gibime geliyor. Ağzım yapış yapış, elim ağır, kafam karışık düşüncelerle dolu. Sarhoşum. Arada bir iri, soğuk bir su damlasının düştüğü bir çatı penceresinin altında yazmakta olan hasta ve sarhoş yaşlı bir adam, Madam Annelet, Anne-Marie, çocuklar, Monique umurumda değil. Köpeğim umurumda değil, insanlar umurumda değil. Kesinlikle! Monique umurumda değil!</p>

  <p>Onun polis karakolundaki halini gözümde canlandırıyorum, çok sakin, haklı olduğundan emin. Tabii ya! Bir avukatın yanında çalışmıyor mu? Onunla yatıyor mudur, Anne-Marie'nin ortağı Antonio'yla yattığı gibi. Karımın ortağının adı Antonio!</p>

  <p>— Sizi rahatsız ettiğim için özür dilerim komiser bey. Mahallede bir adam var...</p>

  <p>Alçak kan! Bilmiyor mu acaba? Hiçbir şey anlamadı mı? Hakikaten onu çok mu rahatsız ediyordum? Sokaktaki mevcudiyetimin havayı kirletmeye, Daniel ve Martine'i kirletmeye yettiğini mi düşünüyordu?</p>

  <p>— Akşamları, gözlerini bizim pencerelere dikip, karşı kaldırımda köpeğiyle bir aşağı bir yukarı yürüyor, yağmur yağdığında ise bir araba girişine sığınıyor...</p>

  <p>Bana kalan tek şey buydu.</p>

  <p>Allah kahretsin! Allah kahretsin, gene Allah kahretsin! Gidip kusmam lazım, şu Bib salağı da gene sitemkâr bir edayla bana bakacak.</p>
</body>
</html>
