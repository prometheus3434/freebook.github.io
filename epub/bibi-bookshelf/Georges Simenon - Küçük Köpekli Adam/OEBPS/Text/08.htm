<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p>25 Kasım Pazartesi</p>

  <p><br /></p>

  <p>Yatakta iki buçuk gün, yazmadan üç gün geçirdim. Bir ara bu defterlere tek kelime eklememe ve onları yok etme kararını aldım. Bunları kimin için yazdığımı bilmediğimi söylerken tam olarak samimi değildim. Aslında Monique'i düşünüyordum. Ne kadar gülünç görünürse görünsün, bu bir aşk ilanı gibiydi biraz, diğerlerine benzemeyen bir aşkın ilanı. Günün birinde Daniel'in de bu sayfalan okuması hoşuma giderdi.</p>

  <p>Şimdi sükûnetime, iç huzuruma, daha doğrusu kayıtsızlığıma yeniden kavuştum. Sanırım tekrar kendime bakabileceğim, ama artık içeriden değil -bu beni kendinden hoşnutluğa itiyordu-, başkalarının beni gördüğü gibi dışandan.</p>

  <p>Sonuna kadar soğukkanlı ve bilinci yerinde kalmaya çalışacağım.</p>

  <p>Perşembe günü polis komiseri, bilmeden, bugüne kadar yediğim en sert darbeyi indirdi bana, Madam Annelet de -bunu beklemeliydim- işimi bitirmek için bundan yararlandı.</p>

  <p>İçtim. Perşembe akşamı yazdıklarımı tekrar okumayı hiç istemiyorum. Yattım ve saat altıda Bib beni uyandırdı. Uyku sersemi, ki bu başıma nadiren gelir, ona kapıyı açmak için kalktım, işte o zaman her şey etrafımda dönmeye başladı ve kocaman bir böcek gibi döşemeye devrildim.</p>

  <p>Doğrudan Marc'ın suçu değildi bu. Son aylarda beni yolda durmaya mecbur eden ama yere sermeyen daha az şiddetli baş dönmelerim olmuştu. İlk seferler kaygı vericiydi. İnsan alışıyor. Hastalığımla hiçbir ilgisi yok. Üstüne eklenmiş bir illet sadece.</p>

  <p>Bilincimi kaybetmedim, anlamadan bana bakan ve ince ince ürüyen köpeğimden başkası olmadığı halde, özellikle hissettiğim şey küçük düşmüşlüktü.</p>

  <p>Başta bunu yeni bir oyun sanmış olmalı. Güçlükle ellerimin üstünde doğruldum. Ayağa kalkmayı denedim, sonra bundan vazgeçip temkinli hareketlerle yatağıma tırmanmayı başardım.</p>

  <p>Yağmur yağıyordu. Hâlâ yağıyor. Dört gündür ince, gözle görülmez bir yağmur yağıyor ve ben robot gibi, gözlerimle camlardan süzülen sulan izliyorum. Yatağımda, bu sıvı şeritlerinden birinin sola mı yoksa sağa mı yöneleceğini tahmin etme oyunu oynuyordum ve hemen hemen her seferinde yanıldım.</p>

  <p>Bib, sabırsız sabırsız, küçük şikâyet çığlıkları atarak dört dönüyordu. Onun için elimden hiçbir şey gelmiyordu. Benim için elinden hiçbir şey gelmiyordu. İkimizin de beklemesi gerekiyordu. İşçi kızların birinci kattaki atölyelere doluştuğunu, kamyonların mallan giriş katına boşalttığını duyduk.</p>

  <p>Madam Annelet saat sekizde beni görmeyince sonunda intihar ettiğimi düşünmüş. Artık bu kelimeden korkmuyorum. Artık utanmıyorum da. Saat sekiz buçukta, tahmin ettiğim gibi, Renee'yi bana gönderdi, Bib de sokağa fırlayabildi.</p>

  <p>— Demek hastalandınız! Doktor çağırdınız mı bari? Ne için? Ve nasıl, telefonum olmadığına göre?</p>

  <p>— Gidip hanımefendiye haber vermem gerek. Sizin için yapabileceğim bir şey var mı?</p>

  <p>Ağzımın içi çiriş çanağı gibiydi, ama yatakta, hareketsiz kaldığım müddetçe durumum acı vermiyordu, tatsız bile değildi. Bana kahve pişirdi, tadı kötü geldi. Gitti. Saat ona doğru, sebze çorbası dolu bir tasla geri geldi.</p>

  <p>— Hanımefendi doktorunuza telefon etti, vakit bulur bulmaz sizi görmeye gelecek.</p>

  <p>Bib döndüğünde yatağın üstüne yatmadı. Bana surat asarmış gibi, gidip en uzak köşeye yerleşti.</p>

  <p>— Sobayı yakayım mı?</p>

  <p>— Olur.</p>

  <p>Renee bütün gün Beaumarchais Bulvarı'yla Arquebusiers Sokağı arasında mekik dokudu. Yirmi iki yaşında. Benden sonra daha çok yaşayacak. O da benim miyadımı doldurduğumu düşünüyor olmalı. Belki de hâlâ ölmediğime şaşıyor ve başına fazladan bir iş çıkardığım için bana kızıyordur.</p>

  <p>Bana kalsa, Richard-Lenoir Bulvarı'nda oturan Doktor Heim'ı çağırmazdım. Madam Annelet ona haber verdiğine göre, her an gelebilir.</p>

  <p>Ancak öğleden sonra saat üçte arabasının kapının önünde durduğunu, ardından, arabanın kapısının çarptığını ve merdivendeki ayak seslerini duydum.</p>

  <p>— Daha erken gelmem imkânsızdı, günüm çok dolu da.</p>

  <p>Bu arada ölebilirdim. Fakat başkalan, daha gençler, kadınlar, söylendiği gibi önlerinde koca bir hayat olan çocuklar benim durumumda değiller mi?</p>

  <p>Onu anlıyordum. İnsani bir ilişki kurmak için hiçbir çaba harcamadan, bana karşı tam bir profesyonellik taşıyan tutumunu anlıyordum. Beni muayene ediyor, bileğimi tutarken saatine bakıyor, tansiyonumu ölçüyor, karnımı yokluyor ve kaşlarını çatmakla yetiniyor.</p>

  <p>— Neler oldu?</p>

  <p>— Her zamanki gibi kalktım ve kalkar kalkmaz başım dönüp yere düştüm.</p>

  <p>— Talimatlarıma uyuyor musunuz?</p>

  <p>— Hayır.</p>

  <p>İnsan olarak onu ilgilendirmiyorum; hasta olarak ise azıcık, zira yapılacak bir şey olmadığını biliyor.</p>

  <p>Neden bana yakınlık duysun ki? Azıcık da olsa kim sever beni? Görünüşüm daha ziyade rahatsızlık uyandırıyor, titrek bir et yığını haline gelen bedenimde çürümenin başladığını ve işini ağır ağır gördüğünü seziyorlar sanki.</p>

  <p>Gözlerine zorla soktuğum manzara karşısında insanlar sanki bazen şöyle diyorlar kendi kendilerine:</p>

  <p>— Bağırmayacak, inlemeyecek, ısırmaya ya da ağlamaya başlamayacak mı?</p>

  <p>Bağırmıyorum, ısırmıyorum ve ağlamıyorum da. Komiserin bürosunda bile ağlamadım.</p>

  <p>Doktor Heim yarısı boşalmış Marc şişesini gördü.</p>

  <p>— Siz mi içtiniz?</p>

  <p>Çatı katındaki odamda benden başka kim içecek?</p>

  <p>— Dün akşam mı?</p>

  <p>Onda tiksinti veya nefret uyandırmam hiç önemli değil. Kısa bir süre önce, yanılmıyorsam iki hafta önce, Sacre-Coeur'ün merdivenlerini tırmanan, aptalcasına sevinç saçan iki ucubemle karşılaşmadan önce neydiysem şimdi yine oyum.</p>

  <p>Duygusallığa teslim olmayacağıma yemin etmiştim. Korkarım bir iki kere kendimi buna kaptırdım. Yatağımda geçirdiğim süre her şeyi yerli yerine oturttu. Madem ki hikâyemi anlatmaya başladım, kendime acımadan onu tamamlayacağım.</p>

  <p>Cumartesi günü, temkinli davranarak, yatağa tutunarak, üç defa kalkmaya çalıştım ve bunun faydasız olduğunu anladım.</p>

  <p>Renee, kitabevinin kapısına "saat ...'e kadar kapalı" levhasını asarak, defalarca geldi. Bu levhada da, bazı takvimlerde ve araba park ederken olduğu gibi, mukavvadan daire şeklinde bir levha çevriliyor ve göstergede bir rakam beliriyor.</p>

  <p>Pazar günü odamın içinde yürüyebildim ve Renee'ye öğleden sonra rahatsız olmamasını, her zamanki gibi iznini kullanmasını söyledim. Binlerce insan sinemaların kapısında kuyruk olurken, her birimiz kendi deliğimizde tıkılı kaldık: Madam Annelet ve ben.</p>

  <p>Nerede kalmıştım? Neyse, önemli değil. Parçalan tekrar birleştirmeye çalışmıyorum. Er geç kırılacaktı. Para içinde yüzüyorduk, para öyle çoktu ki onunla ne yapacağımızı bilmiyorduk, ama gene de durmadan parasız kalıyorduk.</p>

  <p>— Mimieux'den iste...</p>

  <p>Sonsuza dek bu böyle süremezdi ve bir an önce çatırdamasını dilediğim zamanlar oldu.</p>

  <p>— Fernand, sence...</p>

  <p>— Sen oldu bitti karamsardın. Madem ki Mimieux... Mimieux alarm işaretini vermiyordu, arada sırada benden bir şeyler imzalamamı istemekle yetiniyordu, ne olursa olsun imzalamaya alışmıştım. Her halükârda bana göre fazla karmaşıktı.</p>

  <p>— Onlar kim? Büronda ne işleri var?</p>

  <p>Cornille'i görmeye gittiğim Gayrimenkul Şirketi'nde, muhasebe servisinde, tanımadığım, ciddi ve soğuk yüzler görmüştüm.</p>

  <p>— Mali polisten uzmanlar.</p>

  <p>— Tehlikeli değil mi bu?</p>

  <p>— Mimieux bunun mutat bir teftiş olduğunu ve anormal hiçbir şey bulamayacaklarını söylüyor.</p>

  <p>Bütün bir hafta boyunca, hep soğukkanlı ve terbiyeli bir tavırla, defterleri incelediler, sonra benim Marbeuf Sokağı'ndaki büroma geldiler.</p>

  <p>— Defterlerimiz kuralına uygun değil mi?</p>

  <p>— İş dünyasında hiçbir zaman kuralına uygun olunmaz. Mimieux korkulacak bir şey olmadığını söylediğine göre...</p>

  <p>Daire satın almış olan Ve inşaatın daha başlamadığını görüp endişelenen müşterilerden giderek daha çok telefon geliyordu. Haftalık bir dergide bir haber çıktı ve paniğin başlamasına neden oldu. Mimieux metroyla gidip gelmeye devam ediyor, gerek Cornille'e, gerek bana, gerekse ustalara para vermesi söz konusu olduğunda daha eli sıkı davranıyordu.</p>

  <p>Anne-Marie ise sanki bir şey yokmuş gibi yaşıyordu. Her zamankinden daha çok dışan çıkıyorduk.</p>

  <p>— Ortalarda görünmemek akıllıca olmaz. Bundan şey sonucunu çıkarırlar...</p>

  <p>Bir tek Monique bazen bana soran gözlerle bakıyordu. Henüz ona âşık değildim, âşıktıysam da bunun farkında değildim. Ancak Melun'de nihayet düşünecek ve duygularımla düşüncelerimi açığa çıkaracak vaktim oldu.</p>

  <p>Nisan ayındaydık. Bu sefer Paskalya tatilini Cote d'Azur'de geçirmeye gitmemiştik, çünkü Savcılık'tan gelen o beyler Paris'ten ayrılmamamızı ve çağrıldığımızda hazır bulunmamızı nazikçe rica etmişlerdi.</p>

  <p>İlkbahar erken gelmişti, hava güneşli ve önceki yıllara oranla daha sıcaktı. Mücevher kutusuna dizilmiş mücevherler gibi pamuğun içine dizilmiş ilk çilekleri eve getirişim hâlâ gözümün önünde. Anne-Marie'yi göremedim. Üstümü değiştirmek için yatak odamıza girdim. Cebimde sigara kalmadığından, sehpanın üzerine bırakmış olduğu çantasını açtım, ona hediye ettiğim altın tabakadan bir sigara alacaktım.</p>

  <p>Çantanın dibinde elime gelen anahtara az kalsın dikkat etmeyecektim. Anahtarın şekli dikkatimi çekti. Ne bir araba anahtarıydı, ne de dairemizin anahtarı.</p>

  <p>Çok sarsıldım. O kadar çok şaşırmamama rağmen, bu bana acı verdi. Hemen aklıma Cornille geldi ve anladım. Anahtarı yerine koydum, sonra, yüzüme normal bir ifade verdikten sonra çocuk odasına girdim, Anne-Marie çocuklarla oynuyordu.</p>

  <p>— Çilek! İlk çilekler!</p>

  <p>İki öğleden sonra üst üste, sözde Monique'le buluşmak veya alışveriş yapmak için genellikle dışarı çıktığı saatte, bir taksinin içinde, evin yakınında bekledim: İkinci gün, küçük otomobiline bindi ve hiçbir tanıdığımızın oturmadığı Longchamp Sokağı'ndaki bir binanın önünde durdu. Saat üçtü. Saat beşe kadar bekledim ve kapıdan ilk çıkan Cornille oldu.</p>

  <p>Bu durum, üstüne dramlar ama özellikle komik piyesler yazılan ve gazetelerde karikatürlere konu olan bir durumdu. Çeyrek saat sonra o da dışarı çıktı.</p>

  <p>— Ne öğleden sonraymış! Taze para bulmak giderek zorlaşıyor...</p>

  <p>Cornille onu neden kokladığımı merak etmedi. Akşam Anne-Marie, büyük bir doğallıkla, yatağımıza yattı.</p>

  <p>— Bu keşfinizle cinayetiniz arasında bir hafta geçtiğini kabul ediyor musunuz? diye ısrarla soruyordu sorgu hâkimi.</p>

  <p>Kabul etmeye mecburdum, zira şüpheci bir taksi şoförüne çatmıştım, fotoğrafımı gazetelerde gördükten sonra karakola koşup ifade vermişti.</p>

  <p>Bu çok önemliydi. Yani, o dönemde önemliydi. Geçenlerde beni bir vebalı görmüş gibi karşılayan avukatım Forniol, Sante Hapishanesi'nde bana küçük bir ceza hukuku dersi vermişti. Kanunun iki maddesini hâlâ ezbere biliyorum.</p>

  <p>Madde 295- Kasten işlenmiş adam öldürme fiili, cinayet olarak nitelenir.</p>

  <p>Madde 296- Taammüden veya pusuya düşürerek işlenmiş her cinayet, kıyım olarak nitelenir.</p>

  <p>— Demek ki bütün bir hafta boyunca rahatça düşünüp kararınızı olgunlaştırdınız.</p>

  <p>Ve bir hapishane arabası her gün beni Adliye Sarayı'na götürürken, Ticaret Mahkemesi Gayrimenkul Şirketi'nin ve benim inşaat firmamın iflasını ilan ediyor, böylece tüm mal varlığımız bloke ediliyordu.</p>

  <p>— Niçin bu kadar uzun süre beklediniz?</p>

  <p>— Bilmiyorum.</p>

  <p>— Daha ilk günden itibaren içinizde öldürme isteği var mıydı?</p>

  <p>Doğrusu, hayır, bunu ilk defa itiraf ediyorum. Hâkime, sonra da jüri üyelerine yalan söyledim, gene de duruşmada sıkıntılı bir hava dolaşmadı değil.</p>

  <p>— Kıskanç bir mizaca mı sahipsiniz?</p>

  <p>— Evet, sayın başkan.</p>

  <p>— Zaman zaman şiddete başvurduğunuz olmuş muydu? -Evet.</p>

  <p>— Karınıza karşı mı?</p>

  <p>— Yalnız ona karşı.</p>

  <p>— Neden?</p>

  <p>— Çünkü onu seviyordum. Forniol bana talimat veriyordu.</p>

  <p>— En temel husus bu. Taammüden cinayet ölüm cezası demek. Yoksa, süresi sınırlı ağır hapis cezası.</p>

  <p>Eskiden, babamın eşyaları arasında, toplu bir tabanca bulmuştum. Anne-Marie tanık sandalyesinde ifade verirken, bir kez olsun bana bakmadı. Ona yemin ettirmediler. Monique'e de; o, sanki kafasını kurcalayan bir fikir varmış gibi, bana kaçamak bakışlar attı.</p>

  <p>— Ben aksine, bekleyişle geçen bu haftayı, yürek parçalayan acılarla ve can çekişmeyle geçen bu uzun haftayı, müvekkilimin samimiyetinin bir delili olarak görüyorum... Keşfettiği şeyin yarattığı sarsıntının etkisiyle, serseme döndü... Yavaş yavaş, saatler, günler geçtikçe, kansına bakıp onun yalan söylediğini, çocuklarıyla gülüp oynadığını gördükçe...</p>

  <p>Cebimde büyük tabanca, Longchamp Sokağı'na bir cuma günü gittim. Giriş katındaki garsoniyer avluya bakıyordu; avluda bir şoför kiracılardan birinin Rolls-Royce'unu hortumla yıkıyordu.</p>

  <p>Zilin düğmesine bastım, diğerleri gibi kemikten, küçük bir düğme, ve sağ elim cebimde, bekledim. Oldukça uzun süre bekledim. İçeriden ayak sesleri duyuyordum, halıya basan çıplak ayakların bildik sesi.</p>

  <p>Üstünde sadece pantolonu olan Cornille kapıyı araladı, ağzını açtı. Şaşkınlıkla:</p>

  <p>— Sen! diyecek vakti oldu.</p>

  <p>Silahı ona çevirmiştim ve tetiğe basmadan önce ağzını bir kez daha açtı. Dudaklarından bana haykırmaya çalıştığı kelimeyi okudum:</p>

  <p>— Yo!</p>

  <p>Yakın mesafeden üç kurşun. Silah tutukluk yapmasaydı topunu boşaltırdım. Koşarak odadan geçen Anne-Marie'nin çıplak vücudunu gördüm aralıktan.</p>

  <p>Yanından geçerken, kapıcı kadın bana korkudan ziyade merakla baktı. Bana o şekilde bakan ilk oydu. Pompe Sokağı'ndaki polis karakoluna gittim.</p>

  <p>— Az önce karımın âşığını öldürdüm.</p>

  <p>Sava iddianameyi okurken, avukatım Forniol kulağıma fısıldadı:</p>

  <p>— Mahkeme başkanı sizden hoşlanmıyor... Daha şimdiden!</p>

  <p>— Ama göreceksiniz, jüri üyeleri yutacaklar. Paris'te, suçüstü durumunda, jüri üyeleri daima yutar.</p>

  <p>Yuttular. Taammüden cinayeti kabul etmediler. Üstelik hafifletici sebeplerim olduğuna kanaat getirerek, cezamı beş yıla indirdiler.</p>

  <p>Samimi sayılırdım. Anne-Marie'den bahsederken sesim çatlıyordu.</p>

  <p>Bugün pazartesi, işimin başına dönmek üzere kitabevine gittiğimde ve Madam Annelet o müneccim gözleriyle bana baktığında, az kalsın ona şöyle haykıracaktım:</p>

  <p>— Aramayın artık!</p>

  <p>Çünkü, gözünden kaçan bir hakikatin peşinde hâlâ.</p>

  <p>— Anne-Marie'nin bu işte hiç rolü yoktu. Hatta Anne-Marie'yi hiçbir zaman sevmemiş olmam da mümkün. Öyle sandım. Kendimi buna inandırdım. Çünkü...</p>

  <p>Tanrım, çünkü, diğerleri gibi benim de birine ihtiyacım vardı, bana ait olan birine, öyle değil mi? Yalnız, Philippe ve Nicole gibi o da bana ait değildi. Kimse kimseye ait değildir. Monique bunu bana bir kere daha kanıtladı, halbuki ondan hiçbir şey istememiştim. Kimse kimseye acımaz da.</p>

  <p>Hapishanede, dilediğiniz gibi düşünebilirsiniz. Özellikle Melun'de, kütüphanede, buradaki gibi küçük alışkanlıklar edinmiş, kendime bir düzen kurmuştum, ve yine orada, nihayet dönüp kendime bakmaya başlamıştım.</p>

  <p>Onların hepsine yalan söyledim, daha ağır bir mahkûmiyetten sıyrılmak için değil, hakikati kendime itiraf etmeye korktuğumdan. Sorgulamada ve dava görüldüğü sırada, hakikati kendimden saklamayı, çarşamba günü Champs-Elysees'de vuku bulan olayı hafızamdan tümüyle silmeyi başarmıştım.</p>

  <p>Bir önceki cuma günü, önce Femand Cornille'i sonra Anne-Marie'yi Longchamp Sokağı'ndaki binadan çıkarken görmüştüm. Cumartesi akşamı dördümüz birlikte gezmeye çıktık. Pazar günü yarışlara gittik. Pazartesi ve salı, günün büyük bölümünü şantiyelerde geçirdim.</p>

  <p>Çarşamba öğleden sonra, Mimieux'yu görmek niyetiyle Champs-Elysees'ye gittim, çünkü tehditkâr olmaya başlamış bir malzeme tüccarını yatıştırmak için paraya ihtiyacım vardı. Bekleme odasından, daktilo kızların bürosundan geçtim. Mimieux'nun kapısı aralıktı ve tam kapıyı itecekken Cornille'in şöyle dediğim duydum:</p>

  <p>— Allard mı? Onunla ilgili bir endişem yok. Kibirli aptalın teki, bizim karar vereceğimiz şeyleri yapmaya devam edecek olan bir pısırık...</p>

  <p>Parmaklarımın ucuna basarak geri çekildim.</p>

  <p>— Daha sonra tekrar uğrarım, dedim ofisboy'a.</p>

  <p>İşte meselenin özü bu. Orada, kapının önünde, hakikati işittiğimi anladım. İçime oturdu derler ya, aynen öyle.</p>

  <p>Yalnız, hakikati söylemeye hakkı yoktu. Onurumu, kendime saygımı benden çalmaya hakkı yoktu. Kimsenin buna hakkı yoktur, çünkü bu saygı olmazsa, insan insan olmaktan çıkar.</p>

  <p>Anne-Marie'ye aynı şekilde davrandığımı biliyorum, başlangıçta, kıskançlık krizlerim tuttuğunda, onu alabildiğine aşağılardım. O, bana inanmadı.</p>

  <p>Ben Cornille'e inandım. Anladım. Beni anlamaya zorladı.</p>

  <p>Gerisinin pek önemi yok. Anne-Marie'nin vücuduyla oynamak ve ondan zevk almak için aylarca veya yıllarca Longchamp Sokağı'ndaki bir garsoniyere sığınması umurumda değil -Benden çaldığı karım değildi, bendim.</p>

  <p>Bu konuya bir daha dönmeyeceğim. Bu defteri artık kapatacağım. Ve intihar etmeyeceğim bile. İki şişe müsekkin ayakyolunu boylayacak.</p>

  <p>Kimi insanlar ağır ağır çürümeme tanık olacaklarsa ve günün birinde, hastanede, son sınıf tıp öğrencilerine ve hemşirelere malzeme olacaksam, varsın olsun!</p>

  <p>Hepimiz hırsızız. Hepimiz hayatlar veya hayat parçalan çalıyoruz, kendi hayatımızı onlarla beslemek için.</p>

  <p>Yarı yarıya boşalmış şişe beni tahrik etmiyor.</p>

  <p>Oğlum Bib, kalk bakalım! Saat on. Uykum yok. İkimiz yağmurun altında dolaşmaya gideceğiz ve bazı pencerelerin altından geçmemiz artık yasak olduğuna göre, sağa, Beaumarchais Bulvarı'na sapacağız.</p>

  <p>Bu sana yetiyor. Şimdiden kuyruğunu sallıyorsun, aptal!</p>
</body>
</html>
